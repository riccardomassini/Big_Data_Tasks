**Task2a: Implementare in Python l’esempio della somma di due dadi.
Usando la libreria matplotlib, crearne poi il grafico pdf**

Questo script genera un grafico che mostra con quale probabilità una certa somma di due valori estratti dopo un lancio di due dadi a 6 facce occorre. Per fare ciò, vengono generate tutte le possibili combinazioni di due lanci tramite la funzione product della libreria itertools, considerando che ogni dado può assumere valori da 1 a 6. Successivamente, si calcola la somma per ogni coppia di valori ottenuta e utilizzando numpy, si determinano i valori unici delle somme e la loro frequenza di occorrenza. Il grafico risultante, realizzato con matplotlib, utilizza un diagramma a gradini (step plot) per rappresentare la distribuzione di probabilità della somma dei due dadi. È possibile osservare come la distribuzione segua un andamento triangolare: le somme più basse (2 e 3) e più alte (11 e 12) hanno probabilità inferiori, mentre quelle centrali (come 7) sono le più probabili, in quanto possono essere ottenute in più modi diversi.